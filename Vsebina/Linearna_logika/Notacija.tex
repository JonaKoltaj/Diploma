Na koncu tega poglavja je potrebnih še nekaj opomb glede zapisa veznikov ter strukture sekventov.

\subsubsection{Poimenovanje veznikov}

Zapis, uporabljen v tem diplomskem delu, je črpan iz vira \cite{troelstra}, ni pa najbolj standarden. Jean-Yves Girard, ki se je prvi ukvarjal z linearno logiko je veznike in konstante označil drugače \cite{girard}, ta zapis pa se je tudi ohranil. Razlog za spremembo zapisa v mojem delu je bolj slogoven kot zgodovinski. Načini kako je zapis spremenjen ter standardna imena veznikov v angleščini so prikazana v spodnji tabeli:
\begin{center}
\begin{tabular}{||c|c|c||}
    \hline
    Simbol veznika & Simbol v standardnem zapisu & Ime \\
    \hline\hline
    $\sqcap$ & $\&$ & with \\
    \hline
    $\star$ & $\otimes$ & tensor \\
    \hline
    $\sqcup$ & $\oplus$ & plus \\
    \hline
    + & $\parr$ & par \\
    \hline
    $\top$ & $\top$ & top \\
    \hline
    $\enota$ & $\enota$ & one \\
    \hline
    $\bot$ & $\nicla$ & zero \\
    \hline
    $\nicla$ & $\bot$ & bottom \\
    \hline
    \end{tabular}
\end{center}
Kot lahko vidimo so v standardnem zapisu parni drugačni vezniki kot v našem. Razlog za to je, da veznik + distribuira čez veznik $\sqcap$, veznik $\star$ pa distribuira čez $\sqcup$ \cite[trditev 1.13]{girard}. Velja torej:
\begin{align*}
    A + (B \sqcap C) &\equiv (A + B) \sqcap (A + C)\\
    A \star (B \sqcup C) &\equiv (A \star B) \sqcup (A \star C)
\end{align*}
Toda če veznik + negiramo, ne dobimo veznika $\sqcap$, ampak $\star$, če negiramo veznik $\sqcap$ pa dobimo $\sqcup$ in seveda obratno. Dualna para sta torej $(\star,+)$ ter $(\sqcap,\sqcup)$, kar je veliko bolj razvidno pri naših oznakah. Poleg tega sta si že sami pravili za veznika $\star$ ter +, iz definicij \ref{tenzor} in \ref{plus}, simetrični, kot sta si pravili za $\sqcap$ ter $\sqcup$, iz definicij \ref{in} in \ref{ali}. Zdi se mi, da sta to dovolj pomembna razloga za razumevanje veznikov, da sem se odločila za nestandarden zapis.

\subsubsection{Intuicionistična linearna logika} \label{ill}

Članki o linearni logiki pogosto omenajo tudi intuicionistično linearno logiko, zato se mi zdi pomembno slednje vsaj predstaviti tudi v mojem delu.

Intuicionistična logika je logika brez principa izključene tretje možnosti. To je aksiom, ki pravi, da za poljubno trditev $P$ velja $P\lor\neg P$. V sekventnem računu kot smo ga predstavili do sedaj, se da to pravilo izpeljati iz pravila aksioma. V linearni logiki ta princip velja za veznik +:
\begin{prooftree}
	\AxiomC{}
	\pravilo{Ax}
	\UnaryInfC{$A \Rightarrow A$}
	\pravilo{R$\negacija$}
	\UnaryInfC{$\Rightarrow A,\negacija A$}
	\pravilo{R+}
	\UnaryInfC{$\Rightarrow A + (\negacija A)$}
\end{prooftree}
V običajnem sekventnem računu je izpeljava sekventa $\Rightarrow A\lor\neg A$ zelo podobna. Če torej želimo delati z intuicionistično linearno logiko, moramo strukturo sekventnega računa nekoliko spremeniti. Dovolj je, da na desni strani sekventov ne dopustimo več kot ene formule \cite[stran 20]{troelstra}. Kot lahko hitro vidimo, zgornja izpeljava sedaj ne deluje, saj sekvent $\Rightarrow \negacija A,A$ ni več veljaven.

Vendar pa intuicionistična logika poruši simetrijo, ki jo drugače nosi klasični sekventni račun. Zaradi omejitve števila sklepov desnega pravila za veznik + na primer ne moremo imeti. Ker sama izključena tretja možnost in njen (ne)obstoj v mojem diplomskem delu ne igrata nobene vloge, sem se zavoljo ohranjanja simetrije odločila uporabljati klasično -- torej neintuicionistično -- logiko.
